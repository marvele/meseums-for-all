ΠΕΡΙΓΡΑΦΗ ΕΡΓΟΥ: Η μακέτα μας αναπαριστά ένα μουσείο αφιερωμένο στις διαστημικές αποστολές της ESA & NASA και περιλαμβάνει 3 εκθέματα/διαστημικές αποστολές: Το James Webb Telescope, το Gaia και το Juice. Επίσης, στους τοίχους του μουσείου αναπαριστώνται ορισμένοι αστερισμοί που μπορούμε να παρατηρήσουμε από την Ελλάδα κατά τη διάρκεια του καλοκαιριού (μεγάλη άρκτος, κηφεύς, κασσιόπη, καμηλοπάρδαλη, καρκίνος, σαύρα). Στο μουσείο υπάρχει και ένα ρομπότ-ψηφιακός βοηθός, το TP-BOT. Αυτό το ρομπότ ακολουθεί τη μαύρη γραμμή που έχουμε σχεδιάσει στο δάπεδο του μουσείου μας και μπορεί και περιηγείται ανάμεσα στα εκθέματα. Επίσης, πάνω στο ρομπότ έχουμε στερεώσει το κινητό μας τηλέφωνο του οποίου η κάμερα συνδέεται με την εφαρμογή stretch 3 (είναι ένας scratch editor που περιλαμβάνει extention με εντολές τεχνητής νοημοσύνης). Το μουσείο αυτό θα περιλαμβάνει τεχνολογίες που θα βοηθάει τα άτομα με ειδικές ανάγκες να πλοηγηθούν σε αυτό. Πολλές από αυτές τις τεχνολογίες θα αφορούν στην τεχνητή νοημοσύνη που είναι και το θέμα του φετινού διαγωνισμού. Τα μουσεία υιοθετούν διάφορες τεχνολογίες για να δημιουργήσουν περιβάλλοντα προσβάσιμα για άτομα με ειδικές ανάγκες. Αυτές οι τεχνολογίες στοχεύουν στην ενίσχυση της εμπειρίας των επισκεπτών με αναπηρία και στην παροχή πρόσβασης σε πληροφορίες και εκθέσεις







ΗΛΙΚΙΕΣ: Το project απευθύνεται σε παιδιά ηλικίας 9-11 ετών. 

ΘΕΜΑ: Η μακέτα μας θα αναπαριστά ένα μουσείο. Το μουσείο αυτό θα περιλαμβάνει τεχνολογίες που θα βοηθούν τα άτομα με αναπηρία να πλοηγηθούν σε αυτό αλλά και να ενισχύσει την εμπειρία της επίσκεψής τους. Πολλές από αυτές τις τεχνολογίες θα αφορούν στην τεχνητή νοημοσύνη που είναι και το θέμα του φετινού διαγωνισμού έτσι ώστε να δημιουργηθεί ένα περιβάλλον προσβάσιμο σε όλους και όλες. 
