# ΠΕΡΙΓΡΑΦΗ ΙΔΕΑΣ
Το “Space Museum” είναι ένα μουσείο με θέμα το διάστημα. Πώς θα ξεναγηθούμε στα εκθέματά του; Με τη βοήθεια του TP-Bot, του ρομπότ-ψηφιακού βοηθού, μπορούμε να πλοηγηθούμε στο μουσείο και να λάβουμε απαντήσεις στις ερωτήσεις μας σχετικά με τα εκθέματα. Χάρη στην τεχνητή νοημοσύνη, το ρομπότ αναγνωρίζει τα εκθέματα μέσω "image recognition", αναγνωρίζει ορισμένες φράσεις που θα ακούσει από εμάς μέσω "speech to text" και τέλος, μπορεί να μιλήσει μέσω "text to speech". Με αυτόν τον τρόπο μπορούμε να απολαύσουμε την ξενάγησή μας στο μουσείο χωρίς περιορισμούς καθώς οι εφαρμογές αυτές μπορούν να φανούν χρήσιμες και σε άτομα με αναπηρία.

# ΤΟ ΜΟΥΣΕΙΟ
Το μουσείο περιλαμβάνει τρία εκθέματα: το James Webb Telescope, το Gaia και το Juice. Ο λόγος που επιλέχθηκαν είναι γιατί αποτελούν ορισμένες από τις πιο σύγχρονες και πολλά υποσχόμενες διαστημικές αποστολές της ESA και της NASA. Αυτή ήταν μια εξαιρετική ευκαιρία να συζητήσουμε για τους τομείς στους οποίους έχει επικεντρωθεί η διαστημική επιστήμη και τις τεχνολογίες αιχμής πίσω από αυτές τις αποστολές.

# ΟΔΗΓΙΕΣ ΛΕΙΤΟΥΡΓΙΑΣ
1. **Τοποθέτηση κινητού τηλεφώνου**: Στερεώνουμε το κινητό μας τηλέφωνο στο TP-Bot, διασφαλίζοντας ότι η κάμερα είναι στραμμένη προς τα εμπρός.
2. **Follow line**: Πατώντας το κουμπί Α στο microbit, το TP-Bot αρχίζει να ακολουθεί τη μαύρη γραμμή του δαπέδου και σταματά στο πρώτο έκθεμα που συναντά.
3. **Αναγνώριση φωνής και εκθέματος**: Κάνουμε την ερώτηση "What is this?" και η κάμερα του κινητού αναγνωρίζει το έκθεμα. Στη συνέχεια, λαμβάνουμε πληροφορίες για το έκθεμα από την εφαρμογή stretch 3 με δύο τρόπους ταυτόχρονα:
   - **Γραπτά**: Οι πληροφορίες εμφανίζονται στην οθόνη της εφαρμογής μας.
   - **Προφορικά**: Χρησιμοποιώντας την τεχνολογία μετατροπής κειμένου σε ομιλία (speech to text), ακούμε τις πληροφορίες.
4. **Μετάβαση στο επόμενο έκθεμα**: Για να προχωρήσει το TP-Bot στο επόμενο έκθεμα, πατάμε ξανά το κουμπί Α του microbit.

# ΑΥΤΟΜΑΤΙΣΜΟΙ ΕΚΘΕΜΑΤΩΝ
- **James Webb**: Διαθέτει έναν μεγάλο καθρέφτη για τη συλλογή φωτός. Επειδή ο καθρέφτης δε χωρούσε ακέραιος στον πύραυλο, χρειάστηκε να διπλώσει. Το δικό μας έκθεμα James Webb διαθέτει έναν αυτοματισμό με κινητήρα servo που αναπαριστά το άνοιγμα του καθρέφτη όταν πατάμε το logo στην πλακέτα microbit.
- **Gaia**: Χρειάστηκε να ξεδιπλώσει την ηλιοπροστασία του στο διάστημα γι’ αυτό και το δικό μας έκθεμα αναπαριστά αυτόν τον μηχανισμό.

# ΔΙΑΚΟΣΜΗΣΗ ΜΟΥΣΕΙΟΥ
Στους τοίχους του μουσείου αναπαριστώνται ορισμένοι αστερισμοί που είναι ορατοί από την Ελλάδα κατά τη διάρκεια του καλοκαιριού (Μεγάλη Άρκτος, Κηφεύς, Κασσιόπη, Καμηλοπάρδαλη, Καρκίνος, Σαύρα, Μικρός Λέων).

# ΗΛΙΚΙΕΣ
Το project υλοποιήθηκε από παιδιά ηλικίας 10-11 ετών.

# ΕΚΠΑΙΔΕΥΤΙΚΟΙ ΣΤΟΧΟΙ
Μέσα από την υλοποίηση αυτού του project τα παιδιά αναμένεται να:
- γνωρίσουν σύγχρονες διαστημικές αποστολές και τις τεχνολογίες αιχμής τους
- εξοικειωθούν με τους τομείς έρευνας στο διάστημα τα τελευταία χρόνια
- γνωρίσουν βασικές έννοιες τεχνητής νοημοσύνης (machine learning, image recognition, speech to text, text to speech)
- καλλιεργήσουν την αλγοριθμική τους σκέψη μέσω του προγραμματισμού
- αποκτήσουν γνώσεις σχετικά με τη χρήση ανοικτού υλικολογισμικού
- ευαισθητοποιηθούν σχετικά με την αναγκαιότητα προσβασιμότητας στους χώρους πολιτισμού
- αναπτύξουν κριτική σκέψη μέσω της επίλυσης προβλημάτων
- εργαστούν ομαδοσυνεργατικά

# ΓΛΩΣΣΕΣ ΠΡΟΓΡΑΜΜΑΤΙΣΜΟΥ ΑΝΟΙΧΤΟΥ ΚΩΔΙΚΑ ΠΟΥ ΧΡΗΣΙΜΟΠΟΙΗΘΗΚΑΝ
- Makecode https://makecode.microbit.org/
- Stretch 3 https://stretch3.github.io/

# ΥΛΙΚΑ ΚΑΙ ΚΟΣΤΟΣ
- 2 BBC:Microbit V2-Go Bundle: 2 x 29,90 €
- 1 Keystudio Microbit Sensor shield V2: 9,90 €
- 1 Elecfreaks Microbit TP-Bot Car: 60 €
- Breadboard Jumper Wires Male to Female: 1,80 €
- Keystudio servo Micro 270 degrees-Lego compatible: 12,40 €
- Keystudio servo Micro 360 degrees-Lego compatible: 12,40 €
- Battery clip 9V-Plug 5.5/2.1: 0,80 €
- 4 μακετόχαρτα 3mm: 3 x 3,90 €
- 1 λευκό χαρτόνι: 0,99 €

**ΣΥΝΟΛΟ**: περίπου 170 €
