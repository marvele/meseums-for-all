ΠΕΡΙΓΡΑΦΗ ΕΡΓΟΥ: Η μακέτα μας αναπαριστά ένα μουσείο με θέμα το διάστημα και περιλαμβάνει 3 εκθέματα/διαστημικές αποστολές της ESA & NASA: Το James Webb Telescope, το Gaia και το Juice. Επίσης, στους τοίχους του μουσείου αναπαριστώνται ορισμένοι αστερισμοί που μπορούμε να παρατηρήσουμε από την Ελλάδα κατά τη διάρκεια του καλοκαιριού (μεγάλη άρκτος, κηφεύς, κασσιόπη, καμηλοπάρδαλη, καρκίνος, σαύρα). Στο μουσείο υπάρχει και ένα ρομπότ-ψηφιακός βοηθός, το TP-BOT. Αυτό το ρομπότ ακολουθεί τη μαύρη γραμμή που έχουμε σχεδιάσει στο δάπεδο του μουσείου και μπορεί και περιηγείται ανάμεσα στα εκθέματα. Πάνω στο ρομπότ έχουμε στερεώσει το κινητό μας τηλέφωνο του οποίου η κάμερα συνδέεται με την εφαρμογή stretch 3 (είναι ένας scratch editor που περιλαμβάνει extention με εντολές τεχνητής νοημοσύνης). Όταν λοιπόν το ρομπότ σταματήσει μπροστά από κάποιο έκθεμα για το οποίο θέλουμε να μάθουμε ορισμένες πληροφορίες, μπορούμε να πατήσουμε το πλήκτρο space στον υπολογιστή και να κάνουμε την ερώτηση: "What is this?". Τότε, ο ψηφιακός βοηθός θα μας απαντήσει και προφορικά (με εντολές text-to-speech) αλλά και γραπτά (στην οθόνη της εφαρμογής μας στο stretch 3). Με αυτόν τον τρόπο μπορούμε να απολαύσουμε την ξενάγησή μας στο μουσείο χωρίς περιορισμούς καθώς οι εφαρμογές αυτές μπορούν να φανούν χρήσιμες και σε άτομα με αναπηρία. 

ΗΛΙΚΙΕΣ: Το project υλοποιήθηκε από παιδιά ηλικίας 10-11 ετών.

ΕΚΠΑΙΔΕΥΤΙΚΟΙ ΣΤΟΧΟΙ: Μέσα από την υλοποίηση αυτού του project τα παιδιά αναμένεται:
-να γνωρίσουν ορισμένες από τις πιο σύγχρονες διαστημικές αποστολές αλλά και τις τεχνολογίες αιχμής που χρησιμοποιούν.
-να γνωρίσουν ορισμένους τομείς στους οποίους έχει στραφεί η έρευνα για το διάστημα τα τελευταία χρόνια.
-γνωρίσουν οριμένες βασικές έννοιες τεχνητής νοημοσύνης (machine learning, image recognition, speech to text, text to speech).
-να καλλιεργήσουν την αλγοριθμική τους σκέψη μέσω του προγραμματισμού.
-αποκτήσουν γνώσεις σχετικά με τη χρήση ανοικτού υλικολογισμικού 
-ευαισθητοποιηθούν σχετικά με την αναγκαιότητα μετασχηματισμού των χώρων πολιτισμού προκειμένου να είναι προσβάσιμοι σε όλους και όλες.
-να καλλιεργήσουν την κριτική τους σκέψη μέσω της επίλυσης προβλημάτων.
-εργαστούν ομαδοσυνεργατικά.




